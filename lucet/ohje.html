<!DOCTYPE html>
<html lang="fi">
  <head>
    <meta charset="utf-8">
    <title>Haarukkanyörin perusohje</title>
     <link rel="stylesheet" href="main.css">
	 <meta name="viewport" content="width=device-width, initial-scale=1.0">
  </head>
  
<body>

<div id="head">
	<p  id="top" class="languages"><a class="light" href="./en/tips.html">In English</a> | <a class="light" href="./sv/">På svenska</a></p>
  <h1>Haarukkanyörin perusohje</h1>
</div>

<div class="container">
  <div class="menu"> <!-- menu bar on the left -->
	<a href="./">Etusivu</a>
    <p>Perusohje</p>
    <a href="vinkit.html">Vinkkejä</a>
	<a href="linkit.html">Linkkejä</a>
    <a href="ukk.html">Usein kysytyt kysymykset</a>
	<a href="nyorihaarukkakauppa.html">Nyörihaarukkakauppa</a>
	<a href="kirjontakehyskauppa.html">Kirjontakehyskauppa</a>
  </div>

  <div class="main"> <!-- Main text area in the middle -->
	
	<h2>Tarvikkeet</h2>
	
	<p>Haarukkanyöriä varten tarvitset nyörihaarukan, lankaa, sakset ja neulan, jonka silmään lanka mahtuu.</p>
	
	<h3 id="haarukka">Nyörihaarukka</h3>
	
	<p>Nyörihaarukoita on monenkokoisia ja monenmallisia. Kovin pienellä haarukalla ei voi punoa nyöriä paksusta langasta, mutta isolla haarukalla voi tehdä nyöriä vaikka nypläyslangasta, jos vain oma kärsivällisyys riittää. Itse suosin n. 5 cm leveätä varrellista nyörihaarukkaa, mutta toisten mielestä varreton on mukavampi. Suomalaisissa nettikaupoissa (omani mukaan lukien) taitaa olla tällä hetkellä vain varrellisia nyörihaarukoita.</p>
	
	<p>Jos haluat tehdä itse nyörihaarukan tai haluat muuten nähdä erilaisia nyörihaarukoita, on <a target="_blank" href="https://lucet.blog/onlucets/collection-wooden/">blogissani kuvia omasta nyörihaarukkakokoelmastani</a> (myös ostopaikat on linkitetty sivulle, jos niistä on tietoa). Nyörihaarukan voi puun lisäksi tehdä esimerkiksi <a target="_blank" href="https://lucet.blog/onlucets/collection-other/">luusta tai 3D-tulostimella</a>. Myös <a target="_blank" href="https://lucet.blog/onlucets/collection-museums/">museoissa olevista nyörihaarukoista on kuvia blogissani</a>.</p>
	
	<figure>
		<img src="haarukat_sf.jpg">
		<figcaption>Esimerkkejä nyörihaarukoista</figcaption>
	</figure>
	
	<h4>Nyörihaarukan anatomia</h4>
	
	<p>Nyörihaarukassa on kaksi <em>piikkiä</em>. Piikit voivat olla joko melko terävät tai aivan tylpät. Nyörihaarukan keskellä voi olla myös <em>reikä</em>, mutta se ei ole pakollinen, ilmankin selviää ihan hyvin. Joissakin haarukoissa on myös <em>varsi</em>, mutta samanlaista nyöriä saa tehtyä myös varrettomalla haarukalla. Joidenkin mielestä varsi on vain tiellä, toisten - kuten minun - mielestä on kätevää, kun valmis nyöri kietoutuu varren ympärille.</p>
	
	<h3 id="lanka">Lanka</h3>
	
	<p>Varsinkin alussa tarvitset sileän ja vedonkestävän langan. Osa 100% villalangoista on sen verran pörröisiä, että niillä voi olla hankala aloittaa, sen sijaan merinolanka ja sileämmät sukkalangat toimivat hyvin. Akryyliä en ole kokeillut, mutta luulisin sileän akryylin toimivan ihan yhtä hyvin kuin sileän villankin. Itse käytän harjoitteluun useimmiten puuvillalankaa, esimerkiksi virkkauslankaa tai helmilankaa nr 5. Pellavalankaa voi toki käyttää myös, mutta tarpeeksi paksun löytäminen voi olla vähän vaikeaa - alussa voi mennä hermo, jos yrittää käyttää kovin ohutta lankaa, kuten nypläyslankaa. Viskoosi ja silkki ovat myös käyttökelpoisia, tosin niistä voi liukkauden takia tulla alussa vähän löysää nyöriä.</p>
	
	<p>Sitten kun nyöriä on tehnyt jonkun metrin, voi laajentaa lankavalikoimaakin. Möykkyinen lanka ei toimi, koska möykyt jäävät jumiin (tai sitten pitää tehdä todella löysää), mutta tasaisen pörröisiä lankoja oppii käsittelemään, kun nyörin kireyden säätäminen alkaa olla hallussa. <a target="_blank" href="https://lucet.blog/samples/lucetcords/">Blogissani on muutama valokuva lankakokeiluistani</a>. Jos ei tarvitse olla historiallisesti korrekti, pätkävärjätyistä langoista tulee hauskoja nyörejä. Hyvinkin lyhyet värinvaihdot, jotka saattavat neuleessa näyttää sekavilta, toimivat hyvin haarukkanyörissä.</p>
	
	<p>Ota huomioon, että haarukkanyöriin kuluu paljon lankaa. Itse käytän laskusuhdetta 10:1 eli 10 metristä lankaa tulee noin metri nyöriä. Tämä suhde tuntuu pitävän paikkansa yllättävän hyvin langan paksuudesta riippumatta.</p>
	
	<h2>Nyörin punominen</h2>
	
	<h3 id="periaate">Perusperiaate</h3>
	
	<p>Haarukkanyörissä on vain yksi liikesarja, jota tehdään koko nyörin ajan. Liike muistuttaa itse asiassa neulomista.</p>
	
	<p>Nyöriä punottaessa on vasemman piikin ympärillä silmukka ja oikealla alempana silmukka ja ylempänä lanka. Nyörin keskellä on löysähkö lankalenkki. Oikean piikin silmukkaa vedetään poispäin haarukasta, kunnes keskellä oleva lankalenkki kiristyy. Sitten silmukka nostetaan haarukan piikin yli. Kerältä juoksevaa lankaa kiristetään vähän ja sitten haarukkaa käännetään puoli kierrosta myötäpäivää (oikea piikki lähinnä itseä). Jos kaikki meni hyvin, ollaan taas asennossa, jossa vasemmalla on silmukka ja oikealla on silmukka ja lanka ja oikeaa silmukkaa voidaan taas vetää. Huomaa, että perusnyörissä lanka ei koskaan mene haarukan piikkien välistä.</p>
	
	<h3 id="aloitus">Aloitus</h3>
	
	<p>Aloittaminen on itse asiassa vaikeampaa kuin nyörin punominen myöhemmin. Kun saat nyöriä tehtyä muutaman kerroksen, tehtävä helpottuu. Älä hermostu, jos joudut tekemään muutaman aloituksen ennen kuin punominen alkaa sujua.</p>
	
	<ol>
		<li>Ota nyörihaarukka vasempaan käteen ja langan pää oikeaan käteen.</li>
		<li>Vie lanka haarukan taakse.</li>
		<li>Kiepauta lanka oikean piikin ympärille.</li>
		<li>Vedä langan päätä niin, että sitä on noin 15 cm (tai varrellisen haarukan varren pituudelta). Jos haarukassasi on reikä keskellä, vie lanka reiän läpi. Aseta lanka haarukkaa pitävän peukalon alle, jotta se pysyy paikallaan.</li>
		<li>Ota kerältä tuleva lanka. Kierrä se takakautta vasemman piikin ympäri, sitten tuo se haarukan edestä oikean piikin ympäri ja vielä vasemmalle. Lanka tekee täyden kierroksen haarukan ympäri menemättä kertaakaan piikkien välistä.</li>
		<li>Yritä saada kerältä tuleva lanka myös vasempaan käteen. Tämä voi tuntua ensin hankalalta, mutta helpottuu, kun saat vähän harjoitusta.</li>
		<li>Oikean piikin ympärillä on nyt alempana silmukka ja ylempänä lanka. Vedä silmukkaa varoen haarukasta poispäin, joudut vähän päästämään langan päätä. Nosta silmukka piikin yli.</li>
		<li>Käännä haarukkaa puoli kierrosta myötäpäivään eli niin, että oikea piikki liikkuu lähinnä vartaloa. Jos käänsit siihen suuntaan, mihin piti, sinulla pitäisi taas olla oikealla silmukka ja lanka.</li>
		<li>Vedä oikeaa silmukkaa poispäin haarukasta ja nosta se piikin yli. Jos nyörin alkuun jää löysää, vedä varovaisesti varren päällä olevasta langan päästä. Käännä haarukkaa taas puoli kierrosta myötäpäivään.</li>
		<li>Vedä oikeaa silmukkaa poispäin haarukasta, kunnes keskellä oleva lankalenkki häviää, ja nosta silmukka piikin yli. Jos keskelle tulee iso lankalenkki, voit pienentää sitä vetämällä kerällä juoksevasta langasta. Jätä kuitenkin löysää keskelle, sitä tarvitaan vielä. Käännä haarukkaa.</li>
	</ol>
	
	<iframe width="560" height="315" src="https://www.youtube.com/embed/RhLEA56jLp0" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture" allowfullscreen></iframe>
	
	<h3 id="punominen">Punominen</h3>
	
	<ol>
		<li>Varmista, että haarukka ja nyöri ovat oikeassa asennossa: vasemman piikin ympärillä silmukka, keskellä lankalenkki, oikealla silmukka ja lanka.</li>
		<li>Ota kiinni oikean puolen silmukasta. On helpompaa ottaa se hieman haarukan edestä eikä suoraan sivulta piikin päältä.</li>
		<li>Vedä silmukkaa poispäin haarukasta kunnes keskellä oleva lankalenkki häviää. Huomaa, että tämä määrittää, kuinka tiukkaa syntynyt nyöri on. Jos nyörisi on löysää, yritä vetää silmukkaa vähän kauemmaksi. Jos nyöri on tönkköä ja lanka liikkuu huonosti, vedä silmukkaa varovaisemmin. Kiristystarve riippuu hieman langan materiaalista, jos vaihdat lankaa toisenlaiseen, voit joutua totuttelemaan toisenlaiseen kiristykseenkin.</li>
		<li>Nosta silmukka oikean piikin yli. Vedä varovaisesti kerältä tulevasta langasta niin, että keskellä oleva lankalenkki pienenee hieman.</li>
		<li>Käännä haarukkaa puoli kierrosta myötäpäivään eli niin, että oikea piikki kulkee lähinnä vartaloasi. Jos teit kääntämisen oikein, kerältä tuleva lanka kietoutuu seuraavan piikin ympärille ja pääset aloitusasentoon.</li>
	</ol>
		
		<p>Yllä esitetty ei ole ainoa tapa punoa perusnyöriä. Jos langan pitäminen vasemmassa kädessä tuntuu kömpelöltä, voit kokeilla punomista lanka oikeassa kädessä, kuten teen alla olevalla videolla. Myös <a target="_blank" href="https://youtu.be/onewQ1oILL8">Ziggy Rytkalla on video aiheesta</a>. Itse olen nopein tällä tekniikalla, koska pääsen sillä käytännössä kahteen vaiheeseen: ensimmäisen aikana vedän oikean piikin silmukan poispäin haarukasta, toinen yhdistää langan vetämisen ja kääntämisen yhdeksi yhtenäiseksi liikkeeksi.</p>
		
		<iframe width="560" height="315" src="https://www.youtube.com/embed/maE4BQga14k" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture" allowfullscreen></iframe>
	
	<h3 id="lopetus">Lopetus</h3>
	
	<ol>
		<li>Kun haluat lopettaa nyörin teon, katkaise lanka noin 15-20 sentin päästä nyöristä.</li>
		<li>Nosta vielä yksi silmukka normaalisti, mutta vedä lanka silmukan läpi. Älä käännä haarukkaa äläkä koske vasemman piikin silmukkaan vaan vedä langasta kunnes oikean puolen silmukka häviää. Nyt on jäljellä enää silmukka haarukan vasemman piikin ympärillä.</li>
		<li>Pujota lanka vasemman piikin silmukan läpi. En ole huomannut suurta eroa siinä, pujottaako langan ylhäältä alas vai alhaalta ylös, pääasia on, että lanka menee silmukan läpi.</li>
		<li>Ota silmukka pois haarukasta ja vedä langasta kunnes silmukka häviää. Nyöri on nyt lopetettu purkautumattomasti.</li>
	</ol>
	
	<iframe width="560" height="315" src="https://www.youtube.com/embed/gq-dyx2eBwc" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture" allowfullscreen></iframe>
	
	<h2 id="paattely">Nyörin päättely</h2>
	
	<p>Aloituksen ja lopetuksen langat voi piilottaa nyöriin. Tähän tarvitaan vain neula. Itse käytän enimmäkseen tylppiä kirjontaneuloja, paksulle langalle neulonnan päättelyyn tarkoitettuja neuloja. Yritä valita neula, jonka silmään lanka juuri ja juuri menee siististi, kovin paksulla neulalla päättely on hankalaa.</p>

	<p>Kirjoissa sanotaan, että langan voi päätellä nyörin sisään. Minulta tämä ei ole koskaan onnistunut. Itse ompelen langan nyörin lenkkien ympärille tavallaan yliluottelupistolla. Teen tätä muutaman sentin ja katkaisen sitten langan mahdollisimman läheltä nyöriä. Tällä tavalla nyörin päästä tulee aavistuksen paksumpi ja jäykempi, mutta yleensä se ei ole ongelma.</p>

	<!--<p>Tein pienen videon päättelystä. Videolla käytän paksua lankaa, mutta periaate on sama ohuemmallakin langalla.</p>-->
	
	 <video controls>
		<source src="http://www.lucet.fi/video/ends.mp4" type="video/mp4">
		Your browser does not support the video tag.
	</video> 
	
	<p>Käytän videolla selkeyden vuoksi hyvin paksua lankaa, mutta lankojen päätteleminen tällä tavalla onnistuu ohuillakin langoilla.</p>
	
	<hr>
	
	<p><a href="#top">Sivun alkuun</a></p>
	
  </div> <!-- End of main section -->

  <div class="right"> <!-- bar on the right -->
        <ul class="sublinks">
		<li><a href="#haarukka">Nyörihaarukka</a></li>
		<li><a href="#lanka">Lanka</a></li>
		<li><a href="#periaate">Perusperiaate</a></li>
		<li><a href="#aloitus">Aloitus</a></li>
		<li><a href="#punominen">Punominen</a></li>
		<li><a href="#lopetus">Lopetus</a></li>
		<li><a href="#paattely">Päättely</a></li>
	</ul>
  </div> <!-- End of right bar -->
</div> <!-- End of container -->

<div id="footer">&copy; Mari Voipio 2021</div>

</body>
</html>

